snrvsn v. ⁴ 41

luserit Aeneas neo filia dulcior illo:

jucundum et carum sterilis facit uxor amicum. 140

set tua nunc Mygale pariat licet et pueros tres

in gremium patris fundat simul, ipse loquaci

gaudebit nido, viridem thoraca jubebit

adferri minimasque nuces assemque rogatum,

ad mensam quotiens parasitus venerit infans. 145
Vilibus ancipites fungi ponentur amicis,

boletus domino, set quales Claudius edit

ante illum uxoris, post quem nil amplius edit

Virro sibi et reliquis Virronibus illa jubebit

ppms dari, quorum solo pascaris odore,

qualia perpetuus Phaeacum autumnus habebat,

credere quae possis subrepta sororibus Afris ς

tu scabie frueris mali, quod in aggere rodit

qui tegitur parma et galea metuensque flagelli

discit ab hirsuta jaculum torquere capella.
Forsitan impensae Virronem parcere credas;

hoc agit, ut doleas; narn quae comoedia, mimus

quis melior plorante gula? ergo omnia fiunt,

si nescis, ut per lacrimas effundere bilem

cogaris pressoque diu stridere molari.

tu tibi liber homo et regis conviva videris:

captum te nidore suae putat ille culinae,

neo male conjectat 3 quis enim tam nudus, ut illum

bis ferat, Etruscum puero si contigit aurum

vel nodus tantum et signum de paupere loro? 165

spes bene cenandi vos decipit: ‘ecce dabit jam
D 2

 

