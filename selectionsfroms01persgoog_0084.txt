SA'rVRA XI.

imperii fato, geminos sub rupe Quirinos,

ac nudam effigiem clipeo venientis et basta
pendentisque dei perituro ostenderet hosti.
ponebant igitur Tusco farrata catino;
argenti quod erat, solis fulgebat in armis.
omnia tunc, quibus invideas, si lividulus sis.

templorum quoque majestas praesentior et vox

nocte fere media mediamque audita per urbem,
litore ab Oceani Gallis venientibus et dis
officium vatis peragentibus. his monuit nos,
bano rebus Latiis curam praestare solebat
fictilis et nullo violatus Juppiter auro,

illa domi natas nostraque ex arbore mennas
tempora viderunt; bos lignum stabat ad usus,
annosam si forte nucem dejecerat eurus.

at nunc divitibus cenandi nulla voluptas,

nil rhombus, nii dama sapit, putere videntur
unguenta atque rosae, latos nisi sustinet orbes
grande ebur et magno sublimis pardus hiatu,
dentibus ex iliis, quos mittit porta Syenes

et Mauri celeres et Mauro obscurior Indus,

et quos deposuit Nabataeo belua saltu,

jam nimios capitique graves. binc surgit oraxis,
hinc stomacho vires; nam pes argenteus illis,
anulus in digito quod ferreus. ergo superbum
convivam cave0, qui me sibi comparat et res
despicit exiguas. adeo nulla uncia nobis

est eboris, nec tessellae, nec calculus ex bac ’
G 2

 

