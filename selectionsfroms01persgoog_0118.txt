1. raasrr rnaocr servan v. 111

pagina turgescat, dare pondus idonea fumo. 20
secreti loquimur; tibi nunc, hortante Camena,
excutienda damus praecordia, quantaque nostrae

pars tussit, Cornute, animae, tibi, dulcis amice,
ostendisse juvat: pulsa, dinoscere cautus,

quid solidum crepet et pictae tectoria linguae. 25
hic ego centenas ausim deposcere voces,

ut, quantum mihi te sinuoso in pectore fixi,

voce traham pura, totumque hoe verba resignent,

quod latet areana non enarrabile fibra.

Cum primum pavido custos mihi purpura cessit, 30
bullaque succinctis Laribus donata pependit,
curn blandi comites, totaque impune Subura
permisit sparsisse oculos jam candidus umbo,
cumque iter ambiguum est, et vitae nescius error
deducit trepidas ramosa in compita mentes, 35
me tibi supposui: teneros tu suscipis annos
Socratico, Cornute, sinu; tum fallere sollers
adposita intortos extendit regula mores,
et premitur ratione animus, vincique laborat,
artificemque tuo ducit sub pollice vultum. 40
tecum etenim longos memini consumere soles,
et tecum primas epulis decerhere noctes:
unum opus et requiem pariter disponimus ambo,
atque verecunda laxamus seria mensa.
non equidem hoc dubites, amborum foedere certo 45
consentire dies et ab uno sidere duci:
nostra vel aequali suspendit tempora Libra

 

