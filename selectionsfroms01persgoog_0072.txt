SATVRA X.

magnaque numinibus vota exaudita malignis
ad generum Cereris sine caede ac vulnere pauci
descendunt reges et sicca morte tyranni.

Eloquium ac lamam Demosthenis aut Ciceronis
incipit optare et totis quinquatribus optat, 115
quisquis adhuc uuo parcam colit asse Minervam,
quem sequitur custos angustae vernula capsae.
eloquio sed uterque perit orator, utrumque
largus et exundans leto dedit ingenii fons.
ingenio manus est et cervix caesa, nec umquam 120
sanguine causidici maduerunt rostra pusilli
‘o fortunatam natam me consule Romam 1’

Antoni gladios potuit contemnere, si sic

omnia dixisset. ridenda poemata malo,

quam te conspicuae, divina Philippica, famae, 125
volveris a prima quae proxima. saevus et illum

exitus eripuit, quem mirabantur Athenae

torrentem et pleni moderantem frena theatri:

dis ille adversis genitus fatoque sinistro,

quern pater ardentis massae fuligine lippus 130
a carbone et forcipibus gladiosque parante
incude et luteo Vulcano ad rhetora misit.
Bellorum exuviae, truncis adfixa tropacis
lorica, et fracta de casside buccula pendens,
et curtum temone jugum, victaeque triremis
aplustre, et summo tristis captivos in arcu,
humanis majora bonis creduntur. ad hoc se

Romanus Graiusque et barbarus induperator
5-Juv. Fa

 

