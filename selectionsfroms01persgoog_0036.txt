SATVRA 111.

me, quern luna solet deducere vel breve lumen

candelae, cujus dispenso et tempero filum,

contemnit. miserae cognosce prooemia rixae,

si rixa est, ubi tu pulsas, ego vapulo tantum.

stat contra starique jubet: parere necesse est, 290
nam quid agas, curu te furiosus cogat et idem

fortior? “unde venis?'' exclamat; “cujus aceto,

cujus conche tumes? quis tecum sectile porrum ,
sutor et elixi vervecis labra comedit?

nil mihi respondes? aut dic, aut accipe calcem! 295
ede, ubi consistas! in qua te quaero proseucha? ’³

dicere si temptes aliquid tacitusve recedas,

tantumdem est, feriunt pariter, vadimonia deinde

irati faciunt ; libertas pauperis haec est:

pulsatus rogat et pugnis concisus adorat, 300
ut liceat paucis cum dentibus inde reverti.

- nec tamen haec tantum metuas; nam qui spoliet te

non derit, clausis domibus postquam omnis ubique

fixa catenatae siluit compago tabernae.

interdum et ferro subitus grassator agit rem: 305
armato quotiens tutae custode tenentur

et Pomptina palus ct Gallinaria pinus,

sic inde huc omnes tamquam ad vivaria currunt.

qua fornace graves, qua non incude, catenae?

maximus in vinclis ferri modus, ut timeas ne 310
vomer deficiat, ne marrae et sarcula desint.

felices proavorum atavos, felicia dicas

saecula, qnae quondam sub regibus atque tribunis
C 2

 

