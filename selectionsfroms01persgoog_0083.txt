76 1). rvurr 1vvaunu1s

haec olim nostri jam luxuriosa senatus

cena luit. Curius parvo quae legerat horto

ipse focis brevibus ponebat holuscula, quae Â¹nunc
squalidus in magna fastidit compede fossor,

qui meminit, calidae sapiat quid vulva popinae.
sicci terga suis, rara pendentia crate,

moris erat quondam festis servare diebus

et natalicium cognatis ponere lardum,

accedente nova, si quam dabat hostia, carna.
cognatorum aliquis titulo ter consulis atque

castrorum imperiis et dictatoris honore

functus ad has epulas solito maturius ibat,

erectum domito referens a monte ligonem.

cum tremerent autem Fabios durumque Catonem 90
et Scauros et Fabricios, postremo seueros ,

censoris mores ctiam collega timeret,

nemo iuter curas et seria duxit habendum,
qualis iu Oceani fluctu testudo nataret,
clarum Trojugenis factura et nobile fulcrum,
sed nudo latere et parvis frons aerea lectis
vile coronati caput ostendebat aselli,

ad quod lascivi ludebant ruris alumni.

tales ergo cibi, qualis domus atquc supellex.
tunc rudis et Graias mirari nescius artes
urbibus eversis praedarum in parte reperta
magnorum artificum frangebat pocula miles,
ut phaleris gauderet ecus, caelataque cassis
Romuleae simulacra ferae mansuescere jussae

 

