86 n. rvnn rvvnnnnrs

ad subitas Thracum volucres nubemque sonoram
Pygmaeus parvis currit bellator in armis,
’ mox impar hosti raptusque per aera curvis
unguibus a saeva fertur grue. si videas hoc 170
gentibus in nostris, risu quatiare; sed illic,
quamquam eadem assidue spectentur proelia, ridet
ncrno, ubi tota cohors pede non est altior uno.

Nullane perjuri capitis fraudisque nefandae
poena erist-abreptum crede hunc graviore catena 175
protinus et nostro -quid plus velit irat-necari
arbitrio; manet illa tamen jactura, nec umquam
depositum tibi sospes erit, sed corpore trunco
invidiosa dabit minimus solacia sanguis.
‘at vindicta bonum vita jucundius ipsa! 180
nempe hoc indocti, quorum praecordia nullis
interdum aut levibus videas flagrantia causis:
[quantulacumque adeo est occasio, sufficit irae]
Chrysippus non dicet idem nec mite Thaletis
ingenium dulcique senex vicinus Hymetto, 185
qui partem acceptae saeva inter vincla cicufae
accusatori nollet dare. [plurima felix

paulatim vitia atque errores exuit omnes,

prima docet rectum sapientia] quippe minuti

semper et infirmi est animi exiguique voluptas ⁴ 190
ultio: continuo sic collige, quod vindicta

nemo magis gaudet quam femina. cur tamen hos tu
evasisse putes, quos diri conscia facti

mens habet attonitos et surdo verbere caedit.

 

