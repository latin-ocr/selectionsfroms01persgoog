42 n.1vrs11 rvvnnnnrs

semesum leporem atque aliquid de clunibus apri, .
ad nos jam veniet minor altilis ;' inde parato

intactoque omnes et stricto pane tacetis.

ille sapit, qui tesie utitur. omnia ferre 170
si potes, et debes: pulsandum vertice raso

praebebis quandoque eaput, nec dura timebis

flagra pati, his epulis et tali dignus amico!

VII.

Et spes et ratio studiorum in Caesare tantum: Ι

solus enim tristes hac tempestate Camenas

respexit, cum jam celebres 'notique poetae

balneolum Gabiis, Romae conducere furnos

temptarent, nec foedum alii nec turpe putarent
praecones fieri, cum desertis Aganippes

vallibus esuriens migraret in atria Clio

nam si Pieria quadrans tibi nullus in umbra

ostendatur, ames nomen victumque Machaerae,

et vendas potius, commissa quod auctio vendit 10
stantibus, oenophorum, tripodes, armaria, cistas,
Alcithoen Pacci, Thebas et Terea Fausti.

hoc satius, quam si dicas sub judice ‘vidi’

qnod non vidisti; faciant equites Asiani

quamquam et Cappadoces, faciant equites Bithyni, 15
altera quos nudo traducit Gallia talo.

nemo tamen studiis indignum ferre laborem

cogetur posthac, nectit quicumque canoris
eloquium vocale modis laurumque momordit

 

