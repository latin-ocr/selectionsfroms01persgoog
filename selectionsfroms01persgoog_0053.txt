46 n.1vrr11 rvvnrrnnrs

quis dabit historico, qnantum daret acta legenti?

‘Sed genus ignavum, quod lecto gaudet et umbra! 105
dic igitur, quid causidicis civilia praestent
officia et magno comites in fasce libelli?
ipsi magna sonant, sed tum cum creditor audit
praecipue, vel si tetigit latus acrior illo, .
qui veuit ad dubium grandi cum codice nomen. 110
tunc immensa cavi spirant mendacia folles ¹
conspuiturque sinus: veram depraendere messem
si libet, hinc centum patrimonia causidicorum,
parts alia solum russati poue Lacernae.
consedere duces, surgis tu pallidus Ajax, 115
dicturus dubia pro libertate, bubulco
judice. rumpe miser tensum jecur, ut tibi lasso
figantur virides, scalarum gloria, palmae.
quod vocis pretium? siccus petasunculus et vas
pelamydum, aut veteres, Maurorum epimenia, bulbi, 120
sutrinum Tiberi devectum, quinque lagonae.
si qnater egisti, si contigit aureus unus,
inde cadunt partes ex foedere pragmaticorum.
Aemilio dabitur quantum licet, et melius nos
egimus; hujus euim stat currus aeneus, alti 125
quadrijuges in vestibulis, atque ipse feroci
bellatore sedens curvatum hastile minatur
eminus, et statua meditatur proelia lusca.
sic Pedo conturbat, Matho deficit; exitus hic est
Tongilii, magno cum rhinocerote lavari 130
qui solet, et vexat lutulenta balnea turba,

 

