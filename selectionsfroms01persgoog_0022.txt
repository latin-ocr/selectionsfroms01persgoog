SATVRA 1.

jus nullum uxori, doctus spectare lacunar,

⁶ doctus et ad calicem vigilanti stertere naso;

oum fas esse putet curam sperare cohortis,
qui bona donavit praesepibus et caret omui
majorum censu, duur pervolat axe citato
Flaminiam puer Automedon; nam lora tenebat
ipse, lacernatae oum se jactaret amicael
nonne libet medio ceras implere capaces
quadrivio, cum jam sexta cervice feratur,
hino atque inde patens ac nuda paene cathedra
et multum referens de Maecenate supine,
signator falso, qui se lautum atque beatum
exiguis tabulis et gemma fecerat uda?
occurrit matrona potens, quae molle Calenum
porrectura viro miscet sitiente rubetam,
instituitque rudes melior Lucusta propinquas
per famam et populum nigros efferre maritos
aude aliquid brevibus Gyaris st carcere dignum,
si vis esse aliquid. probitas laudatur et alget.
criminibus debent hortos, praetoria, mensas,
argentum vetus, et stantem extra pocula caprum.
quem patitur dormire nurus corruptor avarae,
quem sponsae turpes et praetextatus adulter?
si natura negat, facit indignatio versum,
qualemcunque potest, quales ego vel Cluvienus.
Ex quo Deucalion, nimbis tollentibus aequor,
navigio montem ascendit sortesque poposcit,
paulatimque anima caluerunt mollia saxa,

 

