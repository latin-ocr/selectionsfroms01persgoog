SATVRA v11.

. unde emeret multa pascendum came leonem
jam domitum: constat leviori belua sumptu
nimirum, et capiunt plus intestina poetae.
contentus fama jaceat Lucanus in hortis
marmoreis余 at Serrano tenuique Saleio 80
gloria quantalibet quid erit, si gloria tantum est?
curritur ad vocem jucundam et carmen amicae
Thebaidos, laetam cum fecit Statius urbem
promisitque diem: tanta tluloedine captos
adficit ille animos, tantaque libidine volgi 85
auditur余 sed cum fregit subsellia versu,
esurit, intactam Paridi nisi vendat Agaven.
ille et militiae multis largitus honorem
semenstri digitos vatum circumligat auro.

quod non dant proceres, dabit histrio. tu Camerinos 90

et Baream, tu nobilium magna atria curas?
praefectos Pelopea facit, Philomela tribunos
haut tamen invideas vati, quem pulpita pascunt.
quis tibi Maecenas, quis nunc erit aut Proculeius
aut Fabius, quis Cotta iterum, quis Lentulus alter? 95
tunc par ingenio pretium余 tunc utile multis
pallere et vinum toto nescire Decembri.
Vester porro labor fecundior, historiarum
scriptores? petit bic plus temporis atque olei plus.
nullo quippe modo millensima pagina surgit 100
omnibus et crescit multa damnosa papyro余
sic ingens rerum numerus jubet atque operum lex.
quae tamen inde seges, tarrae quis fructus apertae?

 

