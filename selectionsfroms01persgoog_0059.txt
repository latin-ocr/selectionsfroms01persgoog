52 n.1vu11 rvvnunnrs

Silanus, quocumque alio de sanguine rarus

civis et egregius patriae contingis ovanti,

. exclamare libet, populus quod clamat Osiri

invento. quis enim generosum dixerit hunc, qui 30
indignus genere et praeclaro nomine tantum

insignis? nanum cujusdam Atlanta vocamus,

Aethiopem Cycnum, parvam extortamque puellam

Europen; canibus pigris scabicque vetusta

levibus et siccae lambentibus ora lucernae 35
nomen erit pardae, tigris, lec, si quid adhuc est

quod fremat in terris violentius. ergo cavebis

’ et metues, ne tu sic Creticus aut Camerinus.

His ego quem monui? tecum est mihi sermo, Rubelli
Blande. tumes alto Drusorum stemmate, tamquam 40
feceris ipse aliquid, propterquod nobilis esses,
ut te conciperet quae sanguine fulget luli,
non quae ventoso conducta sub aggere texit.

‘vos humiles,' inquis, ‘vulgi pars ultima nostri,

quorum nemo queat patriam monstrare parentis: 45
ast ego Cecropides? vivas et originis hujus Ι

gaudia longa feras! tamen. ima plebe Quiritem
facundum invenios; solet hio defendere causae

nobilis indocti; veniet de plebe togata,

qui juris nodos et legum aenigmata solvat. 50
hic petit Euphraten juvenis domitique Batavi

custodes aquilas, armis industrius: at tu

nil nisi Cecropides truncoque simillimus Hermae.

nullo quippe alio vincis discrimine, quam quod

 

