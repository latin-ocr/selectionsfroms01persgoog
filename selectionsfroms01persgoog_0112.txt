sarvna xv. 105

inventrix homines (ut jam quae carmina tradunt

digna fide credas) tautum immolat, ulterius nil

aut gravius cultro timet hostia. quis modo casus
impulit hos? quae tanta fames infestaque vallo 120
arma coegerunt tam detestabile monstrum

audere? anne aliam terrd Memphitide sicca

invidiam facerent nolenti surgere N ilo?

qua nec terribiles Cimbri nec Britones umquam
Sauromataeque truces aut immanes Agathyrsi, 125
hac saevit rabie inbelle et inutile vulgus,

parvula fictilibus solitum dare vela phaselis

et brevibus pictae remis incumbere testae.

nec poenam sceleri invenies, nec digna parabis

supplicia his populis, in quorum mente pares suut 130
et similos ira atque fames. mollissima corda

humano generi dare se natura fatetur, ¹

quae lacrimas dedit; haec nostri pars optima sensus.
plorare ergo jubet causam dicentis amici

squaloremque rei, pupillum ad jura vocantem Ἴ 135

circumscriptorem, cujus manantia fletu

ora puellares faciunt incerta capilli.

naturae imperio gemimus, quum funus adultae

virginis occurrit vel terra clauditur infans

et minor igne rogi. quis enim bonus et face dignus 140
arcana, qualem Cereris vult esse sacerdos,

ulla aliena sibi credit mala? separat hoc nos

a grege mutorum, atque ideo venerabile soli

sortiti ingenium divinorumque capaces

 

